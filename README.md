# Desenvolupament de programari

## Programa informàtic

Un [programa informàtic](https://ca.wikipedia.org/wiki/Programari) és un conjunt d'instruccions que un cop executades realitzaran una o diverses tasques en un ordinador. Al conjunt general de programes, se l'anomena programari, que genèricament es refereix a l'equipament lògic o suport lògic d'un ordinador digital.


## Tipus de codi
### Codi font
El [codi font](https://ca.wikipedia.org/wiki/Codi_font) d'un [programa informàtic](https://ca.wikipedia.org/wiki/Programari) (o [programari](https://ca.wikipedia.org/wiki/Programari)) és un conjunt de línies de text que són les instruccions que ha de seguir l'ordinador per executar aquest programa. Per tant, en el codi font d'un programa està descrit per complet el seu funcionament.

El codi font d'un programa està escrit per un programador en algun [llenguatge de programació](https://ca.wikipedia.org/wiki/Llenguatge_de_programaci%C3%B3), però en aquest primer estat no és directament executable per l'ordinador, sinó que ha de ser traduït a un altre llenguatge (el [llenguatge màquina](https://ca.wikipedia.org/wiki/Llenguatge_de_m%C3%A0quina) o codi objecte) que sí pugui ser executat pel maquinari de l'ordinador. Per aquesta traducció s'usen els anomenats compiladors, assembladors, intèrprets i altres sistemes de traducció.

### Codi objecte
En programació, es diu codi objecte al codi que resulta de la [compilació](https://ca.wikipedia.org/wiki/Compilador) del codi font.

Consisteix en [llenguatge màquina](https://ca.wikipedia.org/wiki/Llenguatge_de_m%C3%A0quina) o [bytecode](https://ca.wikipedia.org/wiki/Bytecode) i es distribueix en diversos arxius que corresponen a cada codi font compilat. Per obtenir un programa executable s'han d'enllaçar tots els fitxers de codi objecte amb un programa anomenat enllaçador (linker).

### Codi executable

[Codi executable](https://ca.wikipedia.org/wiki/Codi_executable) correspon a les unitats de programes, on l'ordinador pot realitzar les instruccions compilades mitjançant el compilador i l'enllaçador de llibreries.

### Màquines virtuals
En informàtica una [màquina virtual](https://ca.wikipedia.org/wiki/M%C3%A0quina_virtual) és un programari que emula un ordinador i pot executar programes com si fos un ordinador real. Aquest programari en un principi va ser definit com "un duplicat eficient i aïllat d'una màquina física". L'accepció del terme actualment inclou màquines virtuals que no tenen cap equivalència directa amb cap maquinari real.

### Tipus de llenguatges de programació
Un [llenguatge de programació](https://ca.wikipedia.org/wiki/Llenguatge_de_programaci%C3%B3) és un idioma artificial dissenyat per expressar processos que pot dur-se a terme per màquines com els ordinadors. Es poden utilitzar per crear programes que controlin el comportament físic i lògic d'una màquina, per expressar algorismes amb precisió, o com a forma de comunicació humana.

Està format per un conjunt de símbols i regles sintàctiques i semàntiques que defineixen la seva estructura i el significat de seus elements i expressions. Al procés pel qual s'escriu, es prova, es depura, es compila i es manté el codi font d'un programa informàtic s'anomena programació.

Tenim aquest [paradigma de programació](https://ca.wikipedia.org/wiki/Paradigma_de_programaci%C3%B3):

#### Programació estructurada
La [programació estructurada](https://ca.wikipedia.org/wiki/Programaci%C3%B3_estructurada) és una tècnica per escriure programes. Per a això s'utilitzen únicament tres estructures: seqüència, selecció i iteració; sent innecessari l'us del comandament o instruccions de transferència incondicional (GOTO, EXIT FUNCTION, EXIT SUB o múltiples RETURN).

#### Programació modular
La [programació modular](https://ca.wikipedia.org/wiki/Programaci%C3%B3_modular) és un paradigma de programació que consisteix a dividir un programa en mòduls o subprogrames per tal de fer-lo llegible i manejable.
#### Programació orientada a objectes
La [programació orientada a objectes](https://ca.wikipedia.org/wiki/Programaci%C3%B3_orientada_a_objectes) és un paradigma de programació que usa els objectes en les seves interaccions, per dissenyar aplicacions i programes informàtics. Està basat en diverses tècniques, incloent herència, cohesió, abstracció, polimorfisme, acoblament i encapsulament. El seu ús es va popularitzar a principis de la dècada dels anys 1990. En l'actualitat, existeix varietat de llenguatges de programació que suporten l'orientació a objectes.
#### Programació imperativa
La [programació imperativa](https://ca.wikipedia.org/wiki/Programaci%C3%B3_imperativa), en contraposició a la programació declarativa, és un paradigma de programació que descriu la programació en termes de l'estat del programa i sentències que canvien aquest estat. Els programes imperatius són un conjunt d'instruccions que li indiquen a l'ordinador com realitzar una tasca.

#### Programació declarativa
La programació declarativa, en contraposició a la programació imperativa, és un paradigma de programació que està basat en el desenvolupament de programes especificant o "declarant" un conjunt de condicions, proposicions, afirmacions, restriccions, equacions o transformacions que descriuen el problema i detallen la seva solució . La solució és obtinguda mitjançant mecanismes interns de control, sense especificar exactament com trobar (només se li indica a l'ordinador que és el que es desitja obtenir o que és el que s'està buscant).

#### Llenguatges esotèrics
Un llenguatge de programació esotèric o exòtic és un llenguatge de programació minimalista, la utilitat per a la programació de projectes de grans dimensions és dubtosa normalment per la seva naturalesa ofuscada o una altra característica que no és comú en altres llenguatges. A generalment usats com a prova de concepte en la creació de llenguatges de programació Turing complets.


### Característiques dels llenguatges difosos
Comparatives hi ha moltes.

Comencem per una [senzilla](http://blog.marcoscrispino.com/2011/12/sobre-la-comparacion-entre-lenguaje-de.html): Com implementar un "for" en diversos llenguatges i la potència que ens ofereix cadascun.

Una altra [comparativa](http://www.tiobe.com/index.php/content/paperinfo/tpci/index.html) sobre velocitat que pot desmitificar algunes llegendes.

I per últim, hi ha aquesta [comparativa](https://en.wikipedia.org/wiki/Comparison_of_programming_languages) de la pròpia Wikipèdia.

### Cicle de vida
Un procés per al desenvolupament de programari és una estructura aplicada al desenvolupament d'un producte de programari. Hi ha diversos models a seguir per a l'establiment d'un procés per al desenvolupament de programari, cadascun dels quals descriu un enfocament diferent per a diferents activitats que tenen lloc durant el procés.

1. Anàlisi: Construeix un model dels requisits.
1. Disseny: A partir del model d'anàlisi es dedueixen les estructures de dades, l'estructura en què descompon el sistema i la interfície d'usuari.
1. Codificació: Construeix el sistema. La sortida d'aquesta fase és [codi executable](https://ca.wikipedia.org/wiki/Codi_executable).
1. Proves: Es comprova que es compleixen criteris de correcció i qualitat.
1. Manteniment i explotació: En aquesta fase, que té lloc després del lliurament s'assegura que el sistema segueixi funcionant i adaptant-se a nous requisits.
1. Documentació: La documentació és una tasca important que es realitza a totes les etapes. Cada etapa té com a entrada un o diversos documents procedents de les etapes anteriors i produeix altres documents de sortida.

Farem un estudi amb profunditat des d'aquest article sobre enginyeria del software.

### Software de programació
És el conjunt d'eines que permeten al programador desenvolupar programes informàtics, usant diferents alternatives i llenguatges de programació, d'una manera pràctica. Inclouen bàsicament:

editors de text
compiladors
intèrprets
enllaçadors
depuradors
entorns de desenvolupament integrats (IDE): Agrupen les anteriors eines, usualment en un entorn visual, de manera que el programador no necessiti introduir múltiples ordres per compilar, interpretar, depurar, etc. Habitualment compten amb una avançada interfície gràfica d'usuari (GUI).
